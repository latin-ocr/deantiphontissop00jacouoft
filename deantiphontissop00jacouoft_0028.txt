--24---v

posse iucunde vivi, nisi sapienter honeste iusteque vivatur, nec sa-
pienter honeste iuste, nisi iucunde. Neque enim civitas in seditione
beata esse potest nec in discordia dominorum domus; quo minus
animus a se ipse dissidens secumque discordans yustare partem ullam
liquidae voluptatis et liberae potest (18, 57sq.). Eadem ratione et
apud Platonem et apud Iamblichum concordia cum civitatem et
familiam tum uniuscuiusque animum continet (cf. Rep. 4322, Vor-
sok. l. c. p. 597‚23). Temperantiam Epicurei propterea expeten-
dam esse dicunt, quia pacem animis afferat et eos quasi concordia
quadam placet ac leniat. Temperantia est enim, quae, in rebus aut
expetendis aut fuqiendis ut rationem sequamur, monet (cf. Antiphontis
fr. 58). Nec enim satis est iudicare, quid faciendum non facien-
dumve sit, sed stare etiam oportet in eo, quod sit iudicatum (cf.
18‚61 intemperantes et iynavi, numquam in sententia permanentes).
Plerique autem, quod tenere atque servare id, quod ipsi statuerunt,
non possunt, victi et debilitati obiecta specie voluptatis tradunt se
libidinibus constrinqendos etc. (14, 47). Cum his velim conferas
quae Aristoteles de constantia animi secum concordantis et de iis,
qui pugnantibus et contrariis studiis consiliisque utuntur, similiter
atque lamblichus in illa epistula exposuit. Nec vero ea quae
sequuntur praetermittam, quod Antiphon intemperantiam fugiendam
esse iisdem fere argumentis in fr. 58 docet: nec quid eventurum
sit provident ob eamque causam propter voluptatem et paruam et
non necessariam . . . . tum in damna, tum in dedecora incurrunt
etc. Atque eadem est Lucreti ratio, quae Antiphontis in fr. 58:
ἃ δ’ ’ἐδόκουν τοῖς πέλας ποιήσειν, παθόντες ταῦτα ἀνεφάνησαν αὐτοῖς
circumretit enim vis atque iniuria quemque, atque unde exortast,
ad eum plerumque revertit, nec facilest placidam ac pacatam deqere
vitam qui violat factis communia foedera pacis (V 1152 sqq).
Hanc igitur tam diversorum inter se philosophorum in tali re
convenientiam si quis accurate examinaverit, dubitare non poterit,
quin locis communibus utantur, quos a prioribus acceperint⁴⁹).

 

⁴⁹) Accedit, quod et Plato et Epicurus eandem rationem, quam inter
civitatem et animum statuebant, ad corporis facultates rettulerunt. Atqui hanc
rationem iam apud veteres quosdam invenimus physicos, ut Alcmaeon docuit
τῆς μὲν ὑγιείας εἶναι συνεκτικὴν τὴν ἰσονομίαν τῶν δυνάμεων . . ., τὴν δ’ ἐν

