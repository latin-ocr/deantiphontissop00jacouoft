-9-

quae ad explicandum sophistae sermonem et ad defendendam
codicum lectionem ipse attuli, cum iis quae Dielesius vir doctissi-
mus in altera fragmentorum editione modo emissa adnotavit, con-
venire valde gaudeo.

Cum igitur libri Περὶ ὁμονοίας reliquias nobis retractandas pro-
posuerimus, id spectemus primum, quam rationem Antiphon se-
cutus sit, quo modo sententiae eius inter se atque cum ceterorum
placitis et illius et posterioris aetatis philosophorum vel sophista-
rum cohaereant quantumque ab iis distent. Itaque fieri posse
speramus, ut clarius appareat, qualis ille fuerit virtutis magister.

Ι.

Ac primum quidem contemplanti fragmenta nullus videtur
locus ad ipsam pertinere concordiam, quo factum est, ut alii ea,
quae a Stobaeo servata sunt, a libro Περὶ ὁμονοίας segregarent, alii
Antiphontem nisi de moribus hominum deque vitae brevitate et
aerumnis in hoc libro non disseruisse statuerent. At considerandum
est illud, quod neque grammatici, qui nonnulla ex Antiphontis
libro lemmatis appositis sumpserunt¹⁷), ullam habuerunt rei ratio·
nem, neque Stobaeus‚ cum sententias quasdam splendidas, quibus
librum slepi ὁμονοίας abundasse Philostratus dicit, hic illic excerp-
sit, ipsam concordiam spectavit. Quare cum mirum non sit nullam
fieri concordiae mentionem, tamen vestigia quaedam ad eam ferentia
inveniri posse puto, quibus appareat, quam viam ingressus Anti-
phon illam virtutem persecutus sit. Quae vestigia facilius perspi-
ciemus, si, quibus temporibus sophista commotus sit, ut cives ad
concordiam cohortaretur, oculis proposuerimus.

Peloponnesiaco enim bello exorto in omnibus fere Graeciae
civitatibus seditiones atque discordias inter populares optimatesque
exarsisse Thucydides narrat (ΙΙΙ 82); καὶ ἐπέπεσε πολλὰ καὶ χαλεπὰ
κατὰ στάσιν ταῖς πόλεσιν. Tum mores perverti, ait, coeptos esse,
officia perturbari honestaque cum turpibus commisceri: καὶ τὴν εἶ-
ωθυῖαν ἀξίωσιν τῶν ὀνομάτων ἐς τὰ ἔργα ἀντήλλαξαν τῇ δικαιώσει.
Temperantiam pro mollitia haberi (τὸ σῶφρον τοῦ ἀνάνδρου πρόσχημα

 

¹⁷) fr. 106—119 131„ fr. 45—48. 52. 55. 63. 67—71 Diels.

