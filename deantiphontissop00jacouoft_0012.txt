-8-

libri Περὶ ὁμονοίας, de quo subobscuram Blassius dixit esse quaesti·
onem¹⁰). Atque is quidem primo sophistam in hoc libro rem
publicam civiumve concordiam attigisse negavit¹¹)‚ post nonnulla,
quae ad societatem civium pertinent, Iamblichum ex ipso Anti·
phontis Περὶ ὁμονοίας libro excerpsisse coniecit¹²). Blassio autem,
quem sine ulla dubitatione secutus est Gomperzius¹²)‚ cum alii
contradixerunt, tum K. Toepferus‚ qui sermonem auctoris Iam-
blichi alienum ab Antiphonte esse nobis quidem probavit, sententias
ab eo omnino abhorrere non probavit¹⁴). Quod enim Antiphontem
nullam rei publicae rationem habuisse dicit, quid ille voluerit, non
recte eum intellegere putamus¹⁸). In tantis igitur talium vi·
rorum dissensionibus ¹⁶) cum nostrum esse videatur verum indagare,
si in singula fragmenta accuratius inquiremus, aliquid nos effectu·
ros esse speramus. Atque operae pretium est ad has Antiphontis
reliquias studia nostra conferre, quippe qui unus sit ex paucis
eorum sophistarum, quorum scripta non plane perierint, id quod
in Protagora factum esse maxime dolemus. Accedit, quod ille
primus fere magnam rem tractavit, cui non solum posterioris an·
tiquitatis philosophi sed etiam nostrae aetatis diligenter operam
dederunt.

Denique forma scribendi et per se, ut est vetustior, digna
videtur, quae in tertio dissertationis capite accuratius examinetur,
et propterea maxime respicienda, quod, si antiqua grammaticorum
de Antiphontis dicendi genere iudicia cum ipsis fragmentis con-
feremus, id efficietur, ut ea quae in prioribus capitibus contenderi·
mus, etiam melius stabiliamus atque confirmemus.

Quod autem ad textum attinet, non multum efficiemus, post·
quam Blassius et Dielesius eum emendaverunt. Nonnulla vero,

 

¹⁰) De Antiphonte sophista Iamblichi auctore (Kiel 1889) p. 4.

¹¹) Attische Beredsamkeit Ι 111, ef. edit. p. 136 sq.

12) l. c. p. 13.

ι3) Griechische Denker 12 350. 464.

¹4) Die sog. Fragmenta d. Soph. Antiphon b. Iambl. (XXI. Jahresber. d.
Gymn. in Arnau 1902) p. 36 sqq. 41 sqq.

15) 1. c. p. 47.

¹⁶) Omni rationis fundamento carent, quae protulit Schneiderus, Wien.

Stud. XXVI 14.

