„53-

Spengelius oratori Rhamnusio adscripsit ¹⁰⁵), et Bureschius¹⁰⁸) et
Nordenus10’) sophistae vindicare non dubitaverunt. Tradit enim
Galenus (fr. 76 131.) in hac arte Antiphontem docuisse, quo modo
ὀνόματα καινὰ fingenda essent. Sophistam hunc Antiphontem fuisse
ex eo coniciunt, quod alter orator novis vocabulis in orationibus
suis raro (cf. fr. 20. 33), alter sophista saepe videtur usus esse.
Accedit, quod in arte rhetorica distinctio inter duo genera argu·
mentorum fit, quam in orationibus neglectam videmus (cf. Blass
A. B. p. 115 adn. 1). His igitur de causis qui oratori artem abro-
gant, eo nituntur, quod iam veteribus quibusdam teste Polluce
illa spuria videbatur (Poll. VI 143. fr. 74 BL). Quod nescio an
tibi placeat. At eadem est discrepantia inter artem rhetoricam et
sophistae verborum usum. Legitur enim in illa ἀπαρασκεύαστον, cum
ipse sophistes ἀπαρασκεύῳ scripserit (Ἂληθ. fr. 3). Neque sophista,
sed orator Antiphon dicendi praecepta tradidisse fertur (Pl. Menex.
2362). Hunc igitur de novis vocabulis, quibus tum omnes fere
scriptores excellere studebant, in arte rhetorica agere maxime de·
cuit, etiamsi ipse in suis orationibus huic mori minus indulsit.

Sed redeamus ad sophistam, qui Gorgiae exemplum secutus
multis compositis vocabulis, quae διπλᾶ ὀνόματα Aristoteles (cf.
Rhet. Γ 3) appellat, poeticum sermonis colorem auxit.

Fr. 49 ὀλυμπιονῖκαι καὶ πυθιονῖκαι vocabula significant victoriam
Olympicam et Pythicam. Quodsi Pindarus utitur ὀλυμπιο-, πυθιο-
νίκης, ὀλυμπιό·, πυθιόνικος subst. et adiect.‚ idem non utitur ὀλυμ-
πιονίκη similibusque, sed duobus verbis rem exponit, e. g. Isth.
VII 4 Ἰσθμιάδος νίκας, Pyth. Vll 13 πέντε μὲν Ἰσθμοῖ νῖκαι, μία
δ’ ἐκπρεπὴς Διὸς Ὀλυμπιάς. Primum apud Bacchylidem IV 17
apparuit eadem forma, quam Antiphon usurpat: δύο τ’ ὀλυμπιονίκας
ἀείδειν. In prosa haec substantiva nusquam inveni nisi apud
Heliod. Aeth. V 19 p. 199‚8 (4‚16 Bekk.), ubi legimus: τὴν μέλ-
λουσαν πυθιονίκην. Graeci igitur neque victoriae Olympicae vel

 

pertinere videtur. Similiter Plato Theodorum Byzantium propter nimiam eius
disponendi artem λογοδαίδαλον appellat in Phaedr. 266 e, ci. Arist. Rhet. Γ 13.
¹⁰⁵) Art. script. p. 116.
¹⁰⁶) 1. c. p. 86.
¹⁰⁷) Ant. Kstpr. p. 72 adn. 2.

